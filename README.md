# KOUStaj
Kocaeli Üniversite Öğrencilerinin Staj/İşyeri İşlemlerini Online Gerçekleştirebildiği Site Uygulaması.

PROJE AMACI, ÖNEMİ VE KAPSAMI
------------------------------
Güncel verilere göre Türkiye’nin en kalabalık üniversitelerinden biri olan Kocaeli Üniversitesi ‘nde toplam öğrenci sayısı 75 bin 400 ’dür. Teknolojinin gelişmesi ve 2020-2021 yılında yaşanan pandemi nedeniyle internet üzerinden işlemlerin gerçekleştirilmesi çok daha yaygın hale gelmiştir. Üniversitenin bünyesinde öğrencilerin ihtiyaçlarına ve yararlarına yönelik internet siteleri bulunmaktadır ancak üniversite bünyesinde staj işlemlerinin uzaktan gerçekleştirebilmesi adına kullanıma sunulmuş bir internet sitesi mevcut değildir. Kocaeli Üniversitesi staj işlemlerinin kolay ve hızlı bir şekilde halledilmesini sağlama amacı güden bu proje daha önceden üniversite bünyesinde yapılmamış olması nedeniyle büyük bir ihtiyaç sonrası ortaya çıkmıştır. Bu proje kapsamında öğrencilerin, öğretmenlerin ve şirketlerin staj dolayısıyla online bir platformda bir araya getirilmesi amacı güdülmektedir.

Stajyer ilanlarının kısıtlı sitelerde yer alması öğrencilerin kimi zaman staj bulabilme isteklerinden kaynaklı bilgi sahibi olmadıkları veya gelişmek istedikleri alanların dışına çıkmalarına yol açmıştır. Bu probleme çözüm üretebilmesi adına staj işlemlerinin yanı sıra staj başvurularının istedikleri iş pozisyonlarına uygun olabilmesi için başvuru yapabilecekleri bir alan üniversite öğrencilerine bu proje ile sağlanmak istenmiştir.

Projede admin kontrol paneli sayesinde öğrencilerin, öğretmenlerin ve şirketlerin kaydedileceği, ilgili öğretmenlere staj yapacak ilgili öğrencilerin atanabileceği bir alan planlanmıştır. Şirket, öğrenci ve öğretmen girişleri farklı alanlarda sağlanarak düzenli bir alan oluşturulmuştur. Şirketlerin ilan verebileceği, ilanlara başvuran öğrencilerin özgeçmişlerini görüntüleyebileceği ve ilanları üzerinde düzenlemelerde bulunabileceği; öğrencilerin özgeçmişlerini, staj defterlerini, staj kabul ve onay formlarını yükleyebileceği ve öğretmenlerine online bir şekilde ulaştırabilecekleri; öğretmenlerin ise kendine atanan öğrencilerin göndereceği ilgili belgeleri görüntüleyebilme ve değerlendirme olanağı sağlayabileceği bir alan oluşturulmuştur.

KOÜ Staj projesine benzer siteler bulunmaktadır ancak yukarıda belirtilen işlemlerin hepsini bir arada sunan bir site bulunmamaktadır. Üniversite bünyesi için yenilikçi ve öncü bir proje olma niteliği taşımaktadır.

PROJEDE KULLANILACAK MATERYAL, YÖNTEM VE ARAŞTIRMA OLANAKLARI
-------------------------------------------------------------
Kocaeli Üniversitesi staj işlemleri projesi için öncelikli olarak bir planlama yapılmasına karar verilerek taslak çıkarılmıştır. Yapılmak istenilen projenin daha fazla insana ulaşması hedeflendiğinden bu amaca en uygun olarak bir web sitesi uygulaması yapılmasına karar verilmiştir. Proje için uygun verilerin toplanmasında gözlem tekniği seçilmiştir. Yapılmak istenilen projenin benzerleri araştırılarak gözlemlenmiş, eksiklikleri not edilmiş, geliştirmek için araştırmalar yapılmış ve özgün bir proje olması istenilmiştir. Araştırmada izlenilen yöntem, taslağı yapılmış olan projenin diğer benzerlerinin eksikliklerini büyük oranda gidermesinin sağlanması ve kullanıcı gözünden değerlendirilerek proje fikrinin iyileştirilmesi olmuştur.

Kocaeli Üniversitesi staj işlemleri projesinin bir web sitesi olarak hayata geçirilmesi istenildiğinden yararlı olabilecek programlama dili ve platformu öncelikli olarak düşünülmüştür. Projenin gerçekleştirilmesinde öncelikle ASP.NET ‘in bir web uygulama geliştirme teknolojisi olması, statik web sayfalarının ve kullanıcı etkileşimli, sürekli yenilenebilen dinamik sayfalar geliştirilmesini sağlaması, 40’tan fazla programlama dilini desteklemesi, oldukça hızlı ve performanslı çalışması dolayısıyla seçilmesine karar verilmiştir. ASP.NET ile web uygulaması geliştirilmek istenildiğinden C# ile kodlamasının yapılmasının uygulamayı derleme açısından kolaylık tanıyacağı düşünülerek seçilmiştir. Ayrıca C# ‘ın .NET Framework platformunda nesnel bir dil olarak bilinmesi seçilmesi için büyük bir avantaj sağlamıştır. Dile özgü bir hizmet olması koşuluyla, kod düzenleyicisinin ve hata ayıklayıcının hemen hemen tüm programlama dillerini desteklemesine olanak tanımasından dolayı Microsoft Visual Studio geliştirme ortamı olarak seçilmiştir. Yapılmak istenilen proje kapsamlı ve ayrıntılı olacağından MVC (Model-View-Controller) mimarisi kullanılmasına karar verilmiştir. MVC, özellikle web uygulaması geliştirmede önemli yere sahip mimari desenlerden birisi olması, istemci isteğine karşılık üretilen çıktı üzerinde kontrol imkanı sağlaması ve test edilebilir uygulama geliştirmeyi kolaylaştırması yönüyle seçilmiştir. Proje için büyük önem taşıyacak veri tabanı için hızlı, sağlam ve ASP.NET ile uyumlu çalışabilmesi nedeniyle MSSQL seçilmiştir. Microsoft SQL Server, verilerin güvenle ve bütünlük içerisinde depolanmasını ve aynı anda birden fazla kullanıcı tarafından erişilmesini sağlayan kurumsal çaplı bir ilişkisel veri tabanı yönetim sistemidir (RDBMS). Birbiriyle ilişkili verilerin sistematik bir şekilde kaydedilmesini ve bu verilerden beslenen uygulamalar tarafından ihtiyaç anında kullanılmasına olanak sağlayarak işletmelerin BT altyapılarındaki veri aktarımını sorunsuz bir şekilde yönetmelerini sağlar. Microsoft SQL Server içindeki tüm bileşenleri yapılandırmak ve yönetmek için kullanılan bir yazılım uygulaması olan Microsoft SQL Server Management Studio 18 proje yapımı aşamasında büyük bir rol oynayacaktır.
